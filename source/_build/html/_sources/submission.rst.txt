คู่มือการนำส่งหลักฐานการประเมินเลื่อนเงินเดือน เลื่อนค่าตอบแทน (สายวิชาการ)

1. ภาระงานสอน
=======================================

- หลักฐานที่นำมาเคลม
การประเมินเลื่อนเงินเดือน เลื่อนค่าตอบแทน

- การนับภาระงาน
1. คณาจารย์ที่สอนเวลาเดียวกัน นับเป็น 1 ห้อง
2. การเรียนการสอนภาค Summer กรณีนักศึกษาภาคปกติคิดภาระงานภาคปกติ และกรณีนักศึกษาภาคสมทบคิดภาระงานภาคสมทบ
3. ที่ปรึกษาร่วมโครงงานนักศึกษา นับภาระงานข้อ  1.4.2 กรรมการสอบโครงงาน

2. ภาระงานบริการวิชาการ
=======================================
ใช้หลักฐานที่เป็นรูปแบบไฟล์อิเล็กทรอนิกส์ (PDF) โดยผลงานทางวิชาการเป็นไปตาม ประกาศ ก.พ.อ เรื่อง หลักเกณฑ์และวิธีการพิจารณาแต่งตั้งบุคคลให้ดำรงตำแหน่ง ผู้ช่วยศาสตราจารย์ รองศาสตราจารย์ ศาสตราจารย์  	

1. ผลงานทางวิชาการรวมถึงเอกสารประกอบการสอน เอกสารคำสอน สามารถเคลมได้ 2 รอบการประเมินติดต่อกัน และให้คณาจารย์ระบุครั้งที่เคลมให้ชัดเจน เช่น ครั้งที่ 1, ครั้งที่ 2
2. การประชุมวิชาการจะนำมาเคลมภาระงานได้ต่อเมื่อมีการนำเสนอผลงาน
3. งานวิจัยและวิชาการอื่น ผลงานจะต้องเป็นงานสมบูรณ์แล้วเท่านั้นถึงจะเคลมได้ เช่น ตัวอย่างที่ไม่สามารถเคลมได้คือ ร่างงานวิจัย หรือ ร่างบทความวิชาการ
4. อาจารย์ที่ปรึกษาโครงการวิจัยต่างๆ ที่นักศึกษาได้ไปนำเสนอในงานประชุมวิชาการ จะเคลมภาระงานได้ ต้องมีชื่ออยู่ในการนำเสนอนั้นด้วย
5. กรณีคณาจารย์ระบุชื่อผลงานทางวิชาการในแบบฟอร์มรายงานภาระงานแต่ไม่ใส่คะแนนภาระงานตามประกาศทางคณะวิทยาศาสตร์และเทคโนโลยีขอสงวนสิทธิ์ในการดำเนินการในข้อนั้น

3. ภาระงานวิจัยและวิชาการอื่น
=======================================
ใช้หลักฐานที่เกี่ยวข้องกับงานบริการวิชาการ เช่น คำสั่งปฏิบัติงาน หนังสือเชิญเป็นวิทยากร หรือ ภาพถ่าย หรือ ไฟล์อิเล็กทรอนิกส์ (PDF) ที่แสดงถึงงานบริการวิชาการ เป็นต้น	

1. คณาจารย์ที่ดำเนินการไปบริการวิชาการภายนอกหน่วยงานให้แนบตารางกำหนดการบอกเวลาปฏิบัติงานอย่างชัดเจน
2. กรณีหลักฐานของคณาจารย์ไม่ได้ระบุเวลาการปฏิบัติงานทางคณะวิทยาศาสตร์และเทคโนโลยีขอสงวนสิทธิ์ในการดำเนินการในข้อนั้น
3. การคิดเวลาปฏิบัติงาน ไม่นับในส่วนของ พักกลางวัน และเวลาเตรียมงาน
4. ให้ผู้รับผิดชอบในโครงการบริการวิชาการคิดคำนวณคะแนนภาระงานให้ผู้ปฏิบัติงานในโครงการทุกคน เพื่อจะได้คะแนนภาระงานที่เท่ากัน
5. กรณีคณาจารย์ปฏิบัติหน้าที่หลายหน้าที่ในโครงการบริการวิชาการ ให้ส่งหลักฐานแต่ละหน้าที่ที่ปฏิบัติงานอย่างชัดเจน
6. กรณีเป็นการบริการวิชาการเชิงพาณิชย์ให้แนบใบเสร็จหรือหลักฐานการนำส่งเงินเข้ามหาวิทยาลัยเทคโนโลราชมงคลพระนครอย่างชัดเจน
7. กรณีระยะเวลาโครงการบริการสังคมมีการปฏิบัติงานถึง 2 รอบการประเมิน สามารถนับได้ 2 รอบการประเมิน
8. ให้คณาจารย์เรียงหลักฐานตามแบบรายงานภาระงานให้มีความสอดคล้องกัน และ/หรือ ระบุหมายเลขของหลักฐานให้มีความชัดเจน
9. การได้รับเชิญเป็นวิทยากรให้ส่งหลักฐานการไปปฏิบัติหน้าที่อย่างชัดเจน เช่น ภาพถ่าย
